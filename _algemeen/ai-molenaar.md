---
layout: algemeen
title: AI - kansen voor onderwijs
---

*Kunstmatige intelligentie in het onderwijs: kansen en risico’s* 

**Inge Molenaar** [(Nationaal Onderwijslab AI)](https://www.ru.nl/nolai){:target="_blank"}

Er zijn veel scenario's waarin kunstmatige intelligentie (AI) het leren van
leerlingen en het lesgeven van leraren kan verbeteren. In deze lezing maak je
kennis met hybride intelligentie. Technologie kan dingen die mensen niet
kunnen, andersom geldt net zo goed. Leraren kunnen heel veel wat technologie
niet kan. De kunst is het vinden van de ideale samenwerking.  Binnen NOLAI
onderscheiden we hierin zes niveaus: van onderwijs geheel door leraar verzorgd
tot geheel geautomatiseerd onderwijs. AI heeft daarbij drie kernfuncties in
onderwijs: detecteren van informatie, interpreteren van informatie en/of
handelen op basis van informatie. Verschillende voorbeelden uit de praktijk
geven een beeld van de toekomst van AI in onderwijs. Inspiratie gegarandeerd!
We gaan tot slot graag het gesprek met je aan. Welke kansen en uitdagingen zie
jij voor het onderwijs in Nederland? En wat zou dat kunnen betekenen voor
vernieuwing van jouw school?  In gesprek ontdekken we het stap voor stap
samen.

**Over Inge Molenaar**

Inge Molenaar is directeur van NOLAI (Nationaal Onderwijslab AI) en
universitair hoofddocent Onderwijskunde onderwijswetenschappen bij het
Behavioural Science Institute van de Radboud Universiteit in Nederland waar ze
leiding geeft aan het Adaptive Learning Lab. Hoe kunnen we het leren van
leerlingen en het lesgeven van leraren verbeteren? Van ondernemer tot
academicus: Inge houdt zich al meer dan 20 jaar bezig met leren ondersteund
door technologie. NOLAI focust op data, learning analytics en kunstmatige
intelligentie in het basis- en voortgezet onderwijs. Welke technologie helpt
leraren het onderwijs te verbeteren? Wat helpt leerlingen bij de gewenste
ontwikkeling? Kunstmatige intelligentie biedt een krachtige manier om stappen
te maken in het meten, begrijpen en ontwerpen van innovatief onderwijs. Inge:
*“De samenwerking tussen scholen, onderzoek en bedrijven is essentieel om de
volgende generatie onderwijssystemen te ontwikkelen. De komende 10 jaar
ontwikkelen we vanuit NOLAI inzichten én prototypes met en voor scholen in
heel Nederland”*. Dr. Molenaar heeft masters in Cognitieve Psychologie en
International Business Studies (Universiteit van Maastricht) en is
gepromoveerd in Pedagogische Wetenschappen (Universiteit van Amsterdam).
