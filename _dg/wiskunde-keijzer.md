---
layout: dg
title: Wiskunde en digitale geletterdheid
---

**Ronald Keijzer, Hogeschool iPabo**

*[Presentatie (PDF)]({{'/public/pdf/20230413-wisk-digit-geletterdheid.pdf' | relative_url}}){:target="_blank"}*

Een belangrijk doel van het onderwijs is leerlingen wiskundig geletterd te
maken. Als je wiskundig geletterd bent, ben je in staat daar waar dat nodig en
relevant is de wereld te beschouwen door een wiskundige bril. En dat
beschouwen van de wereld door een wiskundige bril is nodig. Het maakt je
maatschappelijk redzaam, want we communiceren voortdurend met wiskundige
middelen. Dat is in het bijzonder het geval in een tijd dat de communicatie
onder invloed van nieuwe technologieÃ«n almaar wiskundiger van aard wordt. Denk
daarbij aan de interactie met algemene apps, maar ook aan de communicatie van
de overheid tijdens de covid-pandemie. In de werkgroep bekijken we de wereld
door een wiskundige bril en gaan aldus na hoe de wereld die we zo zien bepaald
wordt door digitale technieken. Vervolgens gaan we met wat we zo zien na wat
deze verbinding tussen rekenen-wiskunde en het gebruik van digitale
technologie zou kunnen betekenen voor het onderwijs.