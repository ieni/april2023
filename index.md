---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: home
title: Home
---

## i&i voorjaarsconferentie Digitale geletterdheid

Welkom bij de website van de i&i voorjaarsconferentie: 
*Digitale geletterdheid in je eigen les, in je eigen vak*.

Deze conferentie is bedoeld voor docenten in het PO en in de onderbouw VO
die Digitale geletterdheid op hun school en in hun les willen vormgeven - 
en zich afvragen hoe ze daarmee hun vak aantrekkelijker kunnen maken.

Als vakvereniging willen we deze docenten samenbrengen, met collega's en
 experts op het gebied van digitale geletterdheid, informatica, 
en verschillende vakken, om samen deze uitdaging aan te gaan.

Bij de invoering van Digitale geletterdheid in het onderwijs is de rol van de docent
cruciaal. 
Als vakvereniging wij willen docenten helpen zich goed voor te bereiden op deze rol,
om daarmee hun lessen met digitale geletterdheid en computational thinking
een extra dimensie te geven.

Daarnaast geven we zoals gewoonlijk, aandacht aan informatica in de VO-bovenbouw.

Praktische gegevens:

* datum: 13 april, 9:00 - 17:30 uur
* lokatie: [Victor J. Koningsbergergebouw](https://www.uu.nl/victor-j-koningsbergergebouw){:target="_blank"},
Universiteit Utrecht
* Aanmelden via **[deze link](https://www.smink-registratie.nl/ieni/){:target="_blank"}**
* [Ik wil lid worden van i&i](https://www.ieni.org/lid-worden/)

## Waarom deze conferentie?

Digitale geletterdheid zal de komende jaren op iedere school in het PO en VO worden ingevoerd. 
Met de kerndoelen van dit belangrijke leergebied is het de vraag hoe scholen kunnen worden geholpen bij de invoering.
Er is veel hulp van buiten beschikbaar, denk aan onderwijsadviseurs, 
ontwikkelaars van lesmaterialen, het bedrijfsleven en maatschappelijke organisaties. 
Zonder enige twijfel zullen ze het beste voorhebben en hulp kunnen bieden.
Er is echter ook expertise in het onderwijs. 
Neem de Aardrijkskundeleraar die met leerlingen Google Maps kritisch onder de loep neemt of 
de docent Nederlands die hypertekst uitlegt. 
Op basisscholen vind je enthousiaste ict-coördinatoren of iCoaches die lessen veilig internet verzorgen. 
Zo ook leerkrachten in het SO die Nederlandse en Surinaamse leerlingen online laat samenwerken in een project over digitale kinderrechten. 
Hoe versterken we deze kennis voor en door het onderwijs, 
hoe brengen we dit op een goede manier samen? 
Vakverenigingen zijn bij uitstek gericht op verbeteren van het eigen vak en de professionalisering. 
Zo wil vakvereniging i&i voor een professionele ontwikkeling, 
samenhangend netwerk en de daarbij behorende uitwisseling zorgen. 
Daar vakverenigingen regelmatig met elkaar in overleg zijn, 
zijn zij ook in staat verbinding met andere vakken te leggen.
  
Waarom zou u op deze conferentie aanwezig willen zijn?

* Ontmoet vakcollega’s uit PO, VO en SO
* Volg de laatste ontwikkelingen van digitale geletterdheid in de vakken
* Maak kennis met de mogelijkheden en zorgen omtrent AI (artificiële intelligentie)
* Denk mee over doorlopende leerlijnen
* Doe mee aan hands-on sessies computational thinking
* Ga zelf aan de slag en maak kennis met Hedy, Micro Bit en BJOC
* Kom naar de Conferentie Digitale Geletterdheid op 13 april  
* Alle expertise voor het onderwijs komt meer tot haar recht als de expertise-krachten in het onderwijs zich meer bundelen. 
* Voor iedereen geldt, word lid van i&i de vakvereniging voor informatica en digitale geletterdheid. Of je nu docent informatica bent, of docent biologie, bovenschoolse ict’er, beleidsmedewerker of groepsleerkracht in het primair onderwijs, of lerarenopleider aan HBO of universiteit, meld je aan als lid en steun met jouw lidmaatschap de ontwikkeling van gedeelde expertise.

## Programma

Het programma begint met de Keynote van Ingrid Molenaar 
([Nationaal Onderwijs Lab AI](https://www.ru.nl/nolai){:target="_blank"}) , 
over de kansen die AI biedt voor het onderwijs.

Daarna is er een forumdiscussie over de kansen en de bedreigingen
van AI in het onderwijs, met leerlingen, docenten, andere experts en beleidsmakers.

De rest van het programma begint het definitieve stadium te bereiken.
Binnenkort vind je hier de titels en de samenvattingen van de andere programma-onderdelen.
Hierbij komen alle groepen aan bod, met digitale geletterdheid in het PO,
computational thinking in je vak in de onderbouw VO,
en informatica in de bovenbouw VO.
In de sessies komt digitale geletterdheid en computational thinking 
in praktijk van de les aan bod - met de nodige voorbeelden van collega-docenten.
Daarnaast zijn er sessies waarmee docenten kunnen werken aan hun eigen digitale geletterdheid.


