---
layout: informatica
title: Databases met Jupyter Notebook
---

**Eelco Dijkstra**

Jupyter Notebook combineert opgemaakte tekst met uitvoerbare code, 
in de vorm van een interactief notebook.
Deze combinatie leent zich bij uitstek voor informatica-onderwijs.
Leerlingen kunnen niet alleen de werkende code zien, 
maar deze ook aanpassen en er direct mee experimenteren.

Dat is ook de reden om Jupyter Notebook en Jupyter Book te gebruiken
voor het publiceren van het open leermateriaal van de informatica-keuzethema's.

In deze sessie maak je kennis met het Jupyter Notebook interface,
in de vorm van Basthon notebooks ([basthon.fr](https://basthon.fr)).
Een Basthon notebook wordt volledig uitgevoerd in de browser, 
er is geen server nodig voor het uitvoeren van de code.
Voor het onderwijs betekent dit: gemak in het gebruik, lage kosten,
en minder privacy-problemen.

Als voorbeeld gebruiken we enkele notebooks met database-opdrachten.
De SQL-opdrachten kun je direct in de notebooks uitvoeren.
Zo kun je experimenteren zonder risico voor de je computer,
voor de database, of voor de server.

Je kunt deze notebooks en de bijbehorende bestanden aanpassen en op je eigen computer bewaren,
om ze later via Basthon weer uit te voeren.
(In de vervolgcursus gaan we in op het publiceren van je eigen aanpassingen.)

We geven ook een overzicht van de het Jupyter eco-systeem,
met onderdelen als: Jupyter Notebook, Jupyter Lab, kernels voor de verschillende talen,
en diensten als MyBinder, Colab, Curvenote, enz.

Als vervolg op deze workshop organiseren we in de periode mei-juni een aantal
online sessies om docenten op weg te helpen met het aanpassen 
en zelf publiceren van materiaal met Jupyter Notebook en Jupyter Book.